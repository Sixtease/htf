Cesta k Bohu se dělí na fáze. Podle toho, kde se nacházím, platí pro mě jiné zákonitosti.

Na cestě k Bohu se musí střídat aktivita s pasivitou.
Ježíš to dokládá opakovaným rozvitím života a jeho opuštěním:
- oddanost rodičům do křtu v Jordánu a poté "kdo je má matka"?
- zázračná učitelská kariéra a poté smrt na kříži a rozprchnutí učedníků
Pasivita nesmí být "civěním", ale musí být vědomým odevzdáním do rukou Božích.

Modlitba nesmí být mechanická, musí být autentická.
Prosebná modlitba má smysl jako prostředek na cestě.
"Modlete se neustále" dokazuje, že nejlepší modlitba není slovní, ba ani neznamená myslet na Boha.

Ježíš bojoval proti osudovosti.
Nejsme v rukou osudu, ale jsme vedeni událostmi ke spojení s Bohem.

Satan je naše já.
Já je potřeba rozvinout a přemoci zapřáhnutím.
Světci byli pronásledováni Satanem, protože nechávali svoje já zahálet.

Ctnosti nestačí, naopak člověku brání v postupu, když se s nimi ztotožňuje.
Ctnostný život nevede do nebe, pokud se ctnosti neopustí.
Člověk musí být nic.

Ráj je stav, ze kterého jsme padli a není našim cílem.
Je zastávkou na cestě a oklikou.
Ráj zažívají zvířata ve spánku.
Pohlavní pud nebo touha po alkoholu jsou projevem touhy po ráji.
Nebe je stav, ze kterého nelze vypadnout.
Ve stavu nebe je člověk více činný než v běžném životě.

Katolická tradice je nedoceněná, mělo by se na ni navázat, ale musí se korigovat.

Do spojení s Věčností lze vstoupit jen celobytostným sebeodevzdáním.

Boží milost je zákonitá, není nevyzpytatelná.
Podmínky jsou plné rozvinutí hlavní složky života a její bezpodmínečné odevzdání.

Stvoření neproběhlo, ale probíhá.
Genesis hovoří o vzniku člověka po duchovní i tělesné stránce.

Každý prostředek na cestě má omezenou platnost, včetně víry.
Cíl musí být vždy nejvyšší, a to vědomé spojení s Bohem.
Království Boží je stav, kdy v člověku kraluje Bůh.

Krize je volání Boží.

Apoštolové symbolizují lidské vlastnosti.

Křesťanství překonává model reinkarnace tím, že umožňuje vyvázání ze samsáry během jediného vtělení.
Nepřevtěluje se člověk z těla do těla, ale člověk navazuje a odhazuje karmické balíky.
Tak lze být převtělením mnoha lidí najednou a jeden člověk se vtěluje do mnoha jiných.
Indové se silou představy převtělují tradičně.

Vlastnictví je největším hříchem.
Máme spravovat, ne vlastnit.
Ježíš učil především nevlastnit.

Všechno utrpení je způsobeno nerovnováhou mezi vnitřním a vnějším životem.

Láska je jediným prostředkem, který nelze překonat.
Cesta lásky je jediná, která může být úspěšná i bez krizí.
Láska člověka vyvádí z něho samého.
Symbolem lásky byl apoštol Jan.

Bible je dokonalým, podrobným symbolickým plánem na cestu k Bohu pro každého člověka.
Ježíšův život je obecným vzorcem (a² + b²) a naše životy jsou aplikací vzorce.

Maria symbolizuje nesmrtelnou duši.
Maria jediná člověka nikdy neopouští (byla i pod křížem).

Smrt na kříži symbolizuje mystickou smrt, která musí proběhnout před smrtí fyzickou a je poslední podmínkou vstupu do věčnosti.

Smrt je svlečením hmotného těla a oblečením astrálního.
Mrtví žijí na úrovni druhé čakry, tamtéž jako my když sníme.

Krom verbálního existuje i obsahové sdělování.
Probíhá en bloc a napříč jazyky.
Podmínkou je zastavení povídavé mysli při zachování vědomí.
