\chapter{Osobnost Karla Makoně}

\section{Životopis}

Pokusím se přiblížit, co za člověka Karel Makoň byl tím, že převyprávím jeho
život podle toho, jak a s~jakými důrazy ho podává on sám. Je to příběh plný
zázraků, což odpovídá tomu, že Makoň na svém životě demonstruje působení
zázračného tažení Božího. Nic mu to ale aspoň v~mých očích neubírá na
pravdivosti.

Stať o Makoňově životě čerpá z~jeho knihy Umění žít a ze záznamů nahrávek.

\subsection{Poznávání správného}

Karel Makoň se narodil 12.12.1912 v~Ošelíně u Plzně. Jeho otec osm měsíců na
to zemřel na tuberkulózu a Karel sám dostal zánět do levého ramene. Ten dospěl
do takového stádia, kdy lékař doporučil amputaci ruky. Matka toto odmítla a tak
započala první fáze Makoňovy duchovní formace. Rameno bylo nutno operovat.
Jelikož se ještě nepoužívala transfúze, musela se operace provádět na
několikrát, protože jinak by dítě vykrvácelo. A kvůli Makoňově útlému věku a
stavu tehdejší anesteziologie musely operace probíhat za vědomí. Dítě bylo
vystaveno takové bolesti, že se naučilo vystupovat z~těla. Toto se podle
Makoňových slov opakovalo čtrnáctkrát, což malého Karla Makoně nezvratně
změnilo.

Ve stavech mimo tělo, kdy necítil bolest, se setkával s~něčím, co nazývá
,,žlutým světlem``.  Důsledkem bylo, že dítě začalo samovolně rozlišovat, co je
správné, a byl vnitřně puzen správné následovat. Správné od nesprávného dokázal
rozpoznat, ale neměl schopnost správné řešení situace sám vymyslet. Důvěřoval
matce a tak ji častoval otázkami, jak se má zachovat. Mnohokrát pak její návrh
odmítl s~tím, že tohle dělat nebude a trval na tom, že musí dostat jiný. Jeho
matce se zdálo, že dítě si svévolně vybírá a matku trápí.

V~období raného dětství vyčníval Karel Makoň nejen puzením ke správnému, ale
také intenzivním stykem se zvířaty. Aby se operované rameno neporanilo, měl
Karel Makoň zapovězeno hrát si s~jinými dětmi. Trávil proto svůj volný čas
v~předškolním věku téměř výhradně o samotě se zvířaty, obzvláště s~husami.
Naučil se rozumět jejich řeči a ony ho přijali mezi sebe jako jednoho z~nich.

Makoň poznal, že husy ve stavu spánku nejsou nečinné, nýbrž žijí intenzivním
životem na jiné úrovni. Vzaly ho oďobáváním na správných místech s~sebou a on
s~nimi prožíval ,,stav zvířecího ráje``, kde bylo přítomno celé stádo, ale
nikoliv v~tělech, nýbrž bez nich. Prožívali pospolitost, viděli na sobě, jaké
mají neduhy a co je potřeba k~jejich překonání.

Poznání skutečného zvířecího ráje, ke kterému nemá běžný člověk přístup, a
puzení vyhnout se nesprávnému, vedly Karla Makoně k~pevnému rozhodnutí vystříhat
se veškerého ,,pohlavního života``, jak sexuální aktivitu konzistentně nazývá.

Jeho matka a obzvláště babička Karla Makoně vedly ke zbožnému katolickému
životu. Musel se pravidelně modlit a chodit do kostela. Vysvětlovaly mu to tak,
že nebude-li toho činit, přijde do pekla, zatímco když bude, dojde do nebe, kde
se bude věčně dívat na Boží tvář. Makoňovo inspirované rozpoznání správného a
nesprávného mu neomylně radilo, že tohle správné není a tak nevěřil, do nebe se
dostat nechtěl, protože takto popsané mu připadalo jako ukrutná nuda, a modlitby
prováděl jen matce a babičce kvůli, neboť rozpoznával jako správné řídit se
jejich vůlí.

Ve škole prožíval Karel Makoň těžké loučení se zvířecím světem a sžívání s~tím
lidským. Poznával ale jak v~matce tak v~učitelích autority, takže se převychovat
nechal. Vedlo to nakonec k~tomu, že Karel Makoň si v~životě vytvořil jedinou
skutečnou lásku, a tou byly přírodní vědy. Toužil stát se přírodovědcem víc než
cokoliv jiného. Když ho pak rodinná finanční situace donutila se tohoto snu
vzdát, ztratil svoji jedinou lásku a s~tím jakoby sama sebe.
Tímto dospěl do druhého zlomu po operacích ramene.

\subsection{Modlitba za lásku}

Makoň byl nucen studovat ekonomii a aby aspoň nějak ukojil touhu po přírodních
vědách, chodil si číst přírodovědné knihy do knihovny. Při jedné takové
příležitosti namátkou otevřel knihu a oči mu padly na větu, která ho uchvátila a
strhla do prvního vytržení. Stálo tam \textit{,,tento život je mostem do
věčnosti``}.

Tento zdánlivě banální zážitek poskytl Makoňovi niterné setkání se svojí věčnou
podstatou, ovšem jen chvilkově. Tehdy absolutně ztratil zájem o všechny světské
záležitosti. Matka ho musela několik dní nutit do jídla a spánku, studiu se
věnoval s~extrémní nechutí a jen kvůli svým blízkým. Jediným jeho zájmem se
stalo spojení s~Věčností, které zakusil v~knihovně.

Tehdy si vzpomněl na svoji katolickou výchovu a obrátil se na kněze s~prosbou o
generální zpověď. Jaký byl knězův údiv, když ho Makoň žádal o rozhřešení za to,
že nežil dosud jen pro Boha! A o kolik větší byl ještě jeho údiv, když při
dalším setkání Makoň tvrdil, že nezhřešil. Konsternovanému knězi to vysvětlil
tak, že nemůže hřešit, i kdyby chtěl, protože pociťuje přítomnost Boží a ta mu
žádný hřích nedovolí.

Vytržení, nebo jak je sám nazývá \textit{,,extaze``} zažíval opakovaně. Pokaždé
v~nich zažíval jistotu vlastního zániku a s~hrůzou utekl a pokaždé si pak
předsevzal, že příště již neuteče. Stanovil si nejpřísnější řeholi, jaká ho
napadla, a modlil se bez ustání výhradně za to, aby dokázal Boha více milovat,
neboť cítil, že k~Němu chová lásku zcela neadekvátní Boží vznešenosti. Ba
pociťoval to tak, že vlastně vůbec žádné lásky není sám schopen.

Toto trvalo devět let a vyústilo do dalšího, zdaleka nejzávažnějšího zlomu
v~Makoňově životě.

\subsection{Koncentrační tábor}

Datum sedmnáctého listopadu máme spojeno se Sametovou revolucí, kde výraznou
roli hráli demonstrující studenti. Je pozoruhodné, že v~týž den roku 1939, tedy
přesně půl století před tím, byly nacisty uzavřeny české vysoké školy a studenti
deportováni k~likvidaci. Toho se stal obětí i Karel Makoň. Je trochu ku podivu,
že byl i on deportován, neboť při zásahu nacistů nebyl ve škole. Došel již do
prázdné budovy později a odvedené spolužáky sám vyhledal a přihlásil se k~nim.
Poté dokonce vyvolávali jeho jméno, jako jednoho z~těch, kteří měli být
propuštěni, neboť měl už fakticky studium za sebou. Dostal ovšem před tím ránu
pažbou do hlavy a dočasně ztratil sluch, takže nevěděl, že je vyvoláván.

V~koncentračním táboře nastalo pro Makoně naprosté peklo. Snad k~tomu přispěla
zakrnělá ruka\footnote{Toto je domněnka autora.}, že Makoň schytával bití,
šikanu a ústrky více než ostatní spoluvězni. Ti se nejednou podivili, že
kdykoliv se rozdávaly rány, Makoň jako by se tam zákonitě připletl a schytal
ještě víc.

Snad ještě horší než faktické strádání násilím, hladem, nečistotou a vůbec
podmínkami k~živoření byl pro Makoně fakt, že po devíti letech usilovné modlitby
za větší lásku k~Bohu, absolutní čistoty a věrnosti, s~ním mají duchovně
zakrnělí lidé právo nakládat jako s~kusem hadru. Cítil se Bohem opuštěn a
zrazen. A dodává, že kdykoliv si toto pomyslel, hned tu byl kopanec nebo políček
od dozorce.

Tragická epizoda vyvrcholila 21. listopadu 1939 po čtyřech dnech krutého utrpení. Vězňové
v~koncentračním táboře měli zapovězeno sledovat, jak některý z~jejich spoluvězňů
je vražděn nacistou. Makoně ovšem jeden z~Němců právě při tomto přistihl. Právě
dobíjel jednoho vězně a vyzval Makoně, aby zůstal na místě, že hned po něm je na
řadě on. Vyzbrojen svými předchozími zážitky a devítiletou disciplínou, dokázal
Karel Makoň v~gestapákovi\footnote{Zda se jednalo skutečně o příslušníka Gestapa
mi není známo, ale jako o gestapákovi nebo o esesákovi se Makoň o dotyčném často
zmiňuje.} nevidět zrůdu, ale posla Božího. Klidně, bez slovních deklarací,
složil život do Božích rukou. Gestapák se už napřahoval k~zasazení rány, když
v~tom hrůzou zbledl a obrátil se na útěk.

Karel Makoň v~této chvíli mystické smrti, kdy vnitřně zemřel ještě než zemřel
fyzicky, podle svých slov obdržel najednou poznání významu celé situace. Poznal,
proč je v~koncentráku, proč tam je každý z~ostatních, za jakých podmínek se
odtamtud dostane, a především obdržel poznání celé symboliky biblického textu,
katolické tradice i jiných svatých písem.

Od tohoto momentu se Makoň vyvázal z~veškerého utrpení. Jedl i pil dále stejně
jako ostatní, ale příděly mu bohatě stačily. Zažíval naprostou svobodu.
Procházel volně bezi baráky, hlídky ho nikdy nespatřily. Všem svým spoluvězňův
kázal slovo Boží a osvětloval jim, jak se i oni mohou z~utrpení vyvázat.

\subsection{Život v~Boží přítomnosti}

Ve vydávání svědectví o tom, že lze dosáhnout vědomého spojení s~Bohem, vytrval
Makoň i po propuštění z~koncentračního tábora. Zasvětil celý zbytek života tomu,
aby svoje poznání předal dál a aby pomohl ostatním lidem k~tomu, aby i oni
naplnili smysl života, ovšem bez tak těžkých krizí, jaké sám zažíval. Napsal
dvacet sedm knih a dvacet osm jich přeloži a komentoval. Všechny jsou dostupné
na internetové stránce \url{makon.cz}.

Krom psaní pravidelně přednášel v~úzkém kruhu přátel na~různých místech
Československa. Měl skupinku posluchačů především ve Zlíně, v Plzni a v Praze.
Tyto spontánní přednášky, které se odehrávaly většinou u některého účastníka
doma nebo na několikadenním výjezdu, někteří účastníci nahrávali na
magnetofonové pásky. Z~toho vznikl archiv více než tisíce hodin záznamu. Jeho
zpracování a zpřístupnění je tématem mojí informatické disertační
práce\cite{kruuza2021iterativni}. Nahrávky jsou dostupné na adrese
\url{radio.makon.cz}.

Občanským zaměstnáním byl Makoň středoškolským učitelem, z~čehož také plyne
tradice mezi jeho příznivci, nazývat ho profesorem. Oženil se a měl tři děti.
%TODO: kdy zemřela manželka?
Zemřel 24. října 1993, rok po svojí poslední přednášce. Jeho život byl protkán
zázračnými událostmi, z~nichž některé si získaly punc významnosti. Ty jsou
sepsány v~knížce Mozaika mystického života Karla Makoně\cite{mozaika}, kterou na
jeho památku jeho následovníci po jeho smrti sepsali.

\section{Anekdoty}

Příběh o tom, jak Karel Makoň překonal smrt v~koncentračním táboře a jak byl na
tuto mezní událost připravován, nám přibližuje, jak se z~něho stal člověk,
kterým byl po celý zbytek života. Jak ale s~touto hřivnou hospodařil? Jaký byl
jako člověk? Na tuto otázku mohu sám odpovědět jen těžko, sám Makoně nezaživ.

V~jeho řeči rozpoznávám přirozenou autoritu a humor. Jeho žáci, které znám, ho
často citují a je znát, že pro ně byl nezpochybnitelnou autoritou a že ho
nesmírně milovali. Mnohdy se vyprávění koncentruje na zázračné události, který
ten který svědek s~Makoněm zažil. Jeden z~výrazných Makoňových žáků svědčí o
tom, že s~Makoněm bylo veselo. Říká, že se někdy smáli tak, až ho prosil, ať už
té legrace nechá, jinak že snad tolik veselí ani nevydrží. Tomu nasvědčuje i
fakt, že Makoň byl alergický na takzvané \textit{,,smutné svaté``}.

\subsection{Záhrobí}

Karel Makoň svoji manželku přežil. Na sklonku života trpěla bolestmi a Makoň ji
naučil dechovými technikami opouštět tělo. Když tedy přešla práh smrti, měla již
za sebou jistý trénink a na onom světě žila poněkud uvědomělejším životem. Makoň
s~ní pak vedl velmi bohatou a dlouhodobou komunikaci, která mu zprostředkovala
kromobyčejně detailní informace o záhrobním životě.

%Koluje legenda, že ve dvanáct hodin a
%dvanáct minut, ovšem sám Karel Makoň zmiňuje v~Umění žít\cite{KaMaUZ}, bylo to
%podle záznamu jeho otce v jednu hodinu a devatenáct minut v noci.
